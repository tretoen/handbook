# Miljø

> 321 skal være en bærekraftig virksomhet. Vi skal påvirke i positiv forstand, både mellom mennesker og ut i verden.

For å få til dette skal vi være bevisst konsekvensene av våre aktiviteter både internt og utad. Vi skal gjøre vårt for å redusere CO2-utslipp, stille miljøkrav til produkter og leverandører, følge gjeldende myndighetskrav og skape bevissthet til miljøtiltak blant 321ere og kunder.

Vi jobber systematisk for å ta hensyn til miljøet og er bevisste på hvordan driften av 321 påvirker dette. Alle 321ere har full tilgang til alle forhold rundt bærekraft og miljø. Samtlige 321ere oppfordres til å involvere seg i arbeidet og å komme med ønsker, forslag og innspill på miljøarbeidet - dette gjøres i Slack-kanalen `#bærekraft`.

## Med- og uten fyrtårn

I 2023 ble det besluttet at 321 skal bli Miljøfyrtårnbedrift.

Vi har i fellesskap valgt følgende bærekraftsmål som hovedfokus for 321:
Men har fritt pakket litt ekstra inn i de og tilpasset de til noe vi kan etterleve.

- Likestilling, mangfold og inkludering
- Hos 321 jobber vi mot et arbeidsmiljø der forskjellige identiteter; alder, kulturell bakgrunn, fysikk- og funksjon, etnisitet, religion, politisk syn, kjønnsidentitet og seksuell legning/orientering - kan jobbe sammen og på lik linje.
- Vi oppfordrer alle 321ere til å vise interesse- og respekt for hverandres forskjelligheter. Forskjellig er bra! Lik er bra! Du er bra! Vi er bra!
- Vi skal hele tiden legge til rette for at du skal kunne være deg selv. Med respekt og åpenhet for andre. Slik at vi alle kan føle oss som en viktig del av 321-gjengen.
- Alle 321ere oppfordres til å si fra hvis grenser brytes. Hvis du opplever, eller du ser andre som opplever hendelser eller bemerkninger som ikke er akseptert, ønsker vi at dette skal adresseres.
- Uansett hensikt er aldri kjønns- eller rasediskriminerende humor akseptert. Humor skal være gøy for alle involverte, ikke på bekostning av noen.
- Din stemme er like viktig som alle andres i 321. Vi vil høre hva du har å si.
- Du og jeg skal ha like muligheter og vi skal behandles likt.
- Hos oss beregnes lønn ut i fra utdannelse og fartstid i bransjen. Hvilket kjønn, etnisitet eller hvilken religion du har påvirker ikke dette - vi har en helt åpen lønnsmodell og alle vet hva alle tjener hos oss.
- Hvilken dag er din helligdag? Om du feirer jul, Hanukkah eller Id. Vi legger til rette for det som betyr mest for deg.
- Vi jobber for å ansette flere kvinner og oppfordrer deg som er kvinne til å søke jobb hos oss.
- Vi har allerede en kvinne i styret og har satt oss som mål å få flere.
- Gravid!? Gratulerer! Vi ønsker å legge til rette for at alle 321ere skal kunne bygge en familie og ta vare på sine.

## Oss imellom

Å være konsulent er en givende rolle. Det byr på variasjon og kontinuerlig næring til faglig kropp. Det kan også være krevende og innimellom kan man føle at man ikke strekker helt til. 321ere er som oftes dedikert til én kunde av gangen. Det betyr dog ikke at det ikke er tid til intern-oppgaver og kompetanseheving - vi jobber hele tiden med å justere og legge til rette slik at alle føler at de får tilfredsstilt både kunder, seg selv, familie og fritid.

### Eksempler på ting vi har gjort for et godt arbeidsmiljø

- Fersk lunsj fra Oda til alle som er på kontoret.
- Frukt og grønt til de som vil ha det
- Lyse og trivelige lokaler med store vinduer og utsikt ut over Mjøsa
- Stillerom og sosiale soner
- Toalett og bad med dusj for de som vil svette på vei til kontoret
- Umiddelbar nærhet til togstasjonen
- Umiddelbar nærhet til spisesteder og action i Hamar sentrum
- Hev/senk pult, så du kan variere arbeidsstilling
- Ergonomiske hjelpemidler etter behov. F.eks balansepute.
- En time i måneden med massasje hos fysikalsk behandling. Vi har avtale i Hamar,  Brumunddal og Elverum.
