# Personalhåndbok for 321
Denne personalhåndboken prøver å besvare spørsmål en kan ha som ansatt i 321. Hvis noe er uklart eller mangelfullt spør gjerne på Slack.

Hvis du har innspill til endringer til denne håndboken så kan du lage en pullrequest [her]().


## Verdier
"Vi knytter modige personer sammen og skaper stole øyeblikk". Hva mener vi egentlig med det? Vi mener de som startet 321 var modige som så muligheten, tok sats og hoppet. Like modige har Mari, Ole Fredrik, Ole Hjalmar og Morten vært. Alle snakker varmt om hvor fint de hadde det der de kom fra, men allikevel var de modige og kom til 321 for å bygge et nytt selskap med base i Innlandet.

Vi blir stolte når vi tiltrekker oss gode folk, når vi lærer noe nytt og spennende av hverandre eller endrer bransjen i Innlandet. Vi blir dessuten minst like stolte sammen med kundene våre når vi i fellesskap lanserer noe nytt eller oppnår kundens mål.

-Åpen: Vi er et åpent og transparent selskap. Hos oss er det ingen lukkede dører. Det er full åpenhet på innkjøp, økonomi, lønn, forventet utvikling på lønnen til neste år, osv. På denne måten rydder vi vekk alle slike spørsmål, og kan fokusere på hvordan vi selv utvikler hver enkelt av oss, kundene og 321.

-Ærlig: De fleste selskaper og ansatte er ærlige. For oss i 321 mener vi dette er en viktig del av å være konsulent. En konsulent skal utfordre, og stille ærlige spørsmål. Vår erfaring er at ærlige (men hyggelig) tilbakemeldinger utvikler oss videre, men også at kundene setter pris på dette.

-Modig: Ærlighet krever mot. Når 321 er ærlige om oppdrag vi ikke er den rette til, risikerer vi å miste kunden. Men vi risikerer mer ved å late som vi er noe vi ikke er. Når vi i 321 setter oss høye mål er vi litt modige, men når vi gjør tiltak for å oppnå disse målene krever det ofte at vi er veldig modige. Et eksempel på dette er denne åpne personalhåndboka. Vi kan ikke påstå vi er åpne og transparente uten å dele denne informasjonen. Enkelt å vedta, krever litt mer mot å gjennomføre.

## Betingelser

Høy inntekt er ikke en forutsetning for høy prestasjonsevne. Men god nok lønn gjør folk fornøyd og gir frihet til å leve et godt liv. Vi mener at innlandet har en vei å gå når det gjelder lønnsnivå innen IT og det ønsker vi å være med på å gjøre noe med.

### Lønn

Hva folk tjener i 321 er ingen hemmelighet. Vi har gjort det enkelt og baserer oss på Teknas lønnstatistikk. For å være mer detaljert så baserer vi oss på en glattet graf over en gjennomsnittslønnsstatisikk fra Tekna. Dermed er hva du tjener en funksjon av hvilken utdannelse du har og hvor lenge du har jobbet i bransjen. 

### Ansattaksjer

Vi har gründerakser eller såkalte A-aksjer og fordelingen pr nå er slik:

Lars Ingar 16,82%
Kim 16,82%
Anders 16,82%
Ole Hjalmar 11%
Heidi 13,82%
Mari 10%
Morten 10%
Ola 4,72%

Men vår intensjon er at alle ansatte som ønsker det skal kunne kjøpe aksjer i 321. Vi jobber derfor nå med å opprette en egen aksjeklasse, såkalt B-aksje, som vi oppretter ved emisjon. Vårt ansattaksjeprogram vil bli klart i løpet første kvartal i 2021. 


### Forsikringer

#### Eiendeler

Forsikring er 321 sine eiendeler som pc, kontorutstyr, etc. inkl. tyverisikring. Per 28. April 2020 er dekningssummen 155.551kr.

#### Behandlingsforsikring

Behandlingsforsikring som dekker følgende (med forbehold om endringer hos Gjensidige):

- Røntgen og bildediagnostikk
- Utredning og behandling hos legespesialist
- Operasjon
- Etterkontroll
- Rehabilitering
- Ny vurdering hos annen lege (second opinion)
- Psykologisk førstehjelp
- Behandling hos psykolog - 10 behandlinger
- Behandling av rus- og spilleavhengighet
- Fysikalsk behandling - 12 behandlinger
- Online Videolege

#### Sykelønn

Vi har forsikret alle våre arbeidstagere med sjukeforsikring. Denne sikrer at vi ved eventuell sjukemelding utover 14 dager får utbetalt differansen mellom hva NAV utbetaler og hva vi faktisk har i årslønn. NAV utbetaler 6G (599.000). Alt over dette dekkes ikke av NAV. Frem til nå ha 321 tatt kostnaden med differansen. Ettersom vi nå har forsikring, vil ikke 321 lenger ta kostnaden med utbetaling av sjukelønn som ikke dekkes av NAV eller Gjensidige. Vi kan forskuttere dette om dette er ok i følge vilkår hos Gjensidige.

Men dette betyr noe viktig: alle ansatte må fylle ut Helseerklæring innen fristen for å få denne forsikringen. Dette er hver ansatt sin plikt å følge opp, da det ikke enkelt kommer frem på faktura fra Gjensidige. Om du ikke har gyldig helseerklæring vil ikke forsikringen gjelde, da vil 321 verken forskuttere eller dekke differansen mellom NAV sin utbetaling og faktisk årslønn.

#### Yrkesskade

- Lovbestemt yrkesskade
- Utvidet yrkesskade
- Lovbestemt yrkessykdom

### Utlegg bredbånd

Bredbånd dekkes med inntil 600kr per måned. Utlegg skal registreres per måned eller kvartal, og summen som skal refunderes er 600kr per måned, selv om faktura eventuelt er høyere. Da sparer selskapet tid på å gå gjennom når hver ansatt når grensen på 600kr * 12.


### Betalt fravær

Tannlege, fysio etc. Går under denne kategori.
TRETOEN dekker tiden det tar å være hos tannlege/fysio etc.
Dvs. at den ansatte fører tiden som TRETOEN tid i timeføringen.

### Ferie/fridager

I tillegg til de vanlige 5 uker med ferie har vi fri julaften og nyttårsaften.

### Pensjonssparing

Selskapet har pensjonssparing hos Gjensidige. Det er åpnet opp for at de ansatte kan samle sine (tidligere) pensjonsavtaler hos Gjensidige. Hver ansatt må kontakte Gjensidige om dette.

## Fag

Kunnskap er det produktet vi selger og derfor er det svært viktig at alle som jobber hos oss er oppdatert. Som selskap trenger vi å vite hva som finnes der ute; hva er trender, hva trenger kundene våre og hva er vikig for oss. Det er viktig at du har en egen motivasjon til å lære deg nye ting selv og setter av tid til det, men vi legger også tilrette for at man kan få prioritert dette i en hektisk hverdag.

### 321-dag

En gang i måneden møtes hele gjengen for faglig samvær. Vi bruker hele dagen sammen og avslutter ofte med å gå ut å spise på en av Hamars fantastiske spisesteder.
Hensikten med dagen er at vi møtes, blir godt kjent med hverandre og at vi lærer oss nye ting. En typisk 321-dag er delt i to hvor vi i første halvdel deler med hverandre i form av foredrag og andre halvdel er egenstudier.

### Generell kompetanseutvikling

Vi er alle forskjellige og har forskjellige preferanser og måter å lære på. Noen foretrekker å lese en bok og teste ut ting selv, andre ønsker å følge et kurs eller reise på konferanser. Vi har tillit til at du som ansatt tar avgjørelser som er til det beste for selskapet og derfor har vi ikke et bestemt budsjett som styrer hvor mye eller hva du kan dra på. Er det akkurat den konferansen i London som du mener er mest riktig for deg og 321 så drar du dit.

## Rutiner
todo(Morten, Kim)
### Internsystemer 

#### Slack

#### CVpartner

#### Tripletex

### Timeføring

Timeføring skal være ferdig innen mandag formiddag påfølgende uke.
Ufakturerbar tid på kunde skal føres på kunde, men benytt felt for “Timer ufakturerbart”.
Tittel er felt for beskrivelse som vises til kunde.
Intern beskrivelse er intern info som ikke vises kunde.

- Mertid - hvor mye + og - ... kan man ta ut i lønn eller fri...
- Overtid - etter avtale

