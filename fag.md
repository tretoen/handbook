# Fag

> Kunnskap er det produktet vi selger. Derfor er det svært viktig at alle 321ere er oppdatert på kunnskap og trender i eget fag. Som selskap trenger vi å vite hva som finnes der ute; Hva trenger kundene våre og hva er viktig for oss. Egen motivasjon til å lære deg nye ting selv og at du setter av tid til det er avgjørende. Vi legger tilrette for at alle får tid til å prioritere dette i en hektisk hverdag.

## Kompetanse-utvikling

Vi er alle forskjellige og egne preferanser og måter å lære på. Noen foretrekker å lese en bok og teste ut ting selv, andre ønsker å følge et kurs eller reise på konferanser. Vi har tillit til at du som ansatt tar avgjørelser som er til det beste for selskapet og derfor har vi ikke et bestemt budsjett som styrer hvor mye eller hva du kan dra på. Er det akkurat den konferansen i London som du mener er mest riktig for deg og 321 så drar du dit.

## 321-dag

En dag i måneden møtes alle 321ere for faglig samvær. Vi bruker hele dagen sammen og avslutter ofte med å gå ut å spise på en av Hamars fantastiske spisesteder. Hensikten med dagen er at vi møtes, blir godt kjent med hverandre og at vi lærer oss nye ting. En typisk 321-dag er delt i to hvor vi i første halvdel deler med hverandre i form av foredrag og andre halvdel er egenstudier. Noen ganger inviterer vi eksterne folk som kommer og deler av sin kompetanse.
